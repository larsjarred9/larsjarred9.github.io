<!doctype html>
<html>
    <head>
        <meta charset="UTF-8">
        <title>GLR financieel goed</title>
        <link href="style.css" type="text/css" rel="stylesheet">
    </head>

    <body>
        <div class="linkerzijde-met-afbeelding"></div>
        <div class="rechterzijde-met-tekst">
            <h1>Schoolbestuurtjes parkeren miljoenen op de bank</h1>
            <h2>Schoolbesturen die jaar na jaar veel geld overhouden. Ze bestaan niet, berichtte onderwijsminister Arie Slob eerder aan de Tweede Kamer. Het Onderwijsblad dook in de cijfers en vond ze wel. Wat blijkt? De meeste van deze instellingen hádden vijf jaar terug al een royale buffer.</h2>
            <h4>28 OKTOBER 2018 • TEKST ARNO KERSTEN - REDACTIE ONDERWIJSBLAD</h4>
            <p>'Samen groeien' is het motto van christelijke basisschool De Borg. Op het eerste oog een doodgewone school met 450 leerlingen in Haren, provincie Groningen. Het onderwijs is er prima in orde; in april kreeg De Borg nog het stempel 'goed' en een dikke pluim van de inspectie.</p>
            <p>Wat ook groeit, is de bankrekening. De afgelopen vijf jaar hield de eenpitter meer dan twee miljoen euro over onder de streep, ruim zestien procent van de inkomsten. De reserves, die destijds al best behoorlijk waren, zijn spectaculair gegroeid. Net als de liquide middelen, want inmiddels staat er maar liefst 2,6 miljoen euro aan onderwijsgeld op de bank geparkeerd.</p>
            <p>"Ik ben het met iedereen eens die zegt dat we te veel geld op de bank hebben staan", zegt directeur Kees Bouma. Weinig overhead, laag ziekteverzuim, asielzoekerskinderen die drie jaar hogere financiering met zich meebrachten, extra inkomsten uit een fusieregeling: het zijn zo een paar verklaringen die de directeur noemt. "Ik doe wel echt m"n best om het uit te geven. Maar we geven het ook niet onnodig uit."</p>
            <h4>Rijkste mbo-school staat in Rotterdam</h4>
            <p>Het Grafisch Lyceum Rotterdam is relatief de rijkste mbo-school van het land. De afgelopen tien jaar hield de instelling onafgebroken geld over. Opgeteld 38,5 miljoen euro, bijna elf procent van de inkomsten. De vakschool investeerde alleen al zo'n 35 miljoen euro in apparatuur en inrichting.</p>
            <p>Collegelid Rob Hoogstraaten licht tijdens een rondleiding door het modern-industriële gebouw de cijfers toe. Trots laat hij de nieuwste aanwinst zien: een deel van de achtste verdieping is na een flinke verbouwing ingericht met de modernste audiovisuele faciliteiten. Waaronder een langgerekt, verduisterbaar videobewerkingslokaal met tientallen werkplekken en presentatieschermen die een bioscoopbeleving evenaren. En een praktijkruimte voor het digitaal ontwikkelen van storyboards met de nieuwste softwaretools. Een investering van opgeteld 2,5 miljoen euro.</p>
            <img src="images/footer.jpg">
        </div>
    </body>
</html>
